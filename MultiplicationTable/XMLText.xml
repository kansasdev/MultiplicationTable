<?xml version="1.0" encoding="utf-8" ?>
<Texts>
  <Text>W pałacu był duży bałagan. Książki leżały na podłodze, ubrania na łóżku. Król poprosił córki, żeby pomogły mu w sprzątaniu. Królewna Alina włączyła adapter, a Polina telewizor. Ewelina poukładała rzeczy, wytarła kurz i zebrała śmieci odkurzaczem. Tylko ona pomogła w porządkach.</Text>
  <Text>Listki klonów marzyły, żeby opuścić drzewo. Śniły o podróży. Chciały latać w górze jak jaskółki. Chciały zwiedzać pola, rzeki i łąki. Jesienią spełniły się ich marzenia.</Text>
  <Text>Wczoraj była plucha. Chłopiec wyszedł z domu. Bawił się w kałuży i przemoczył nogi. Teraz jest chory i kicha. Leży w łóżku i pije herbatę z cytryną.</Text>
  <Text>Minął wrzesień i październik. Ptaki odleciały do ciepłych krajów. Różnokolorowe liście opadły z drzew. Ludzie zrobili porządki w ogródkach. Wykopali warzywa i cebulki kwiatów. Rolnicy zasiali zboża ozime: żyto i pszenicę. Nastała późna jesień. Dni są coraz krótsze a noce dłuższe. Nad ranem pojawiają się przymrozki. 1 listopada, w Święto Zmarłych całe rodziny wybrały się na cmentarz.</Text>
  <Text>Wkrótce przyjdzie zima. Pożegnały nas skowronki, jaskółki, pliszki, zięby, bekasy. Przyleciały gile, jemiołuszki, czeczotki. Drzewa mają dla nich lipowe orzeszki, jagody kaliny i jarzębiny. Niedźwiedzie, borsuki, susły, popielice zasną w zimowych kryjówkach. Wiewiórki przebudzą się, gdy poczują głód. Wybiorą się wtedy do swoich spiżarni. Sarny, jelenie, łosie, zające, wilki, lisy, mają cieplejsze i jaśniejsze futra. Dziki szukają żołędzi i orzeszków bukowych. Wszystkie zwierzęta spotkają się wiosną.</Text>
  <Text>Spadł pierwszy śnieg. Przykrył drzewa, dachy domów, pola. Zbliżają się święta Bożego Narodzenia. Pomagamy w porządkach. Sprzątamy w naszych pokojach. Wycieramy kurze. Wkrótce ubierzemy choinkę. Zawiesimy bombki, gwiazdki, srebrzyste łańcuchy. Zapalimy kolorowe lampki. Przygotujemy prezenty i będziemy czekać na pierwszą gwiazdkę.</Text>
  <Text>Pewnej zimowej nocy wiewiórka przebudziła się i wzięła latarkę z różową szybką. Obudziła ze snu różne zwierzęta. Wszyscy podziwiali o północy las w zimowej szacie. Weszli na pagórek i obserwowali spadający śnieg. Później poszli spać. Śniła się im zimowa bajka.</Text>
  <Text>Hania ma młodszego brata, który jest niegrzeczny. Hubert biega po mieszkaniu, krzyczy, trzaska drzwiami, hałasuje. Dokucza mamie, tacie, siostrze i sąsiadom. Hania znalazła sposób na zachowanie swojego brata. Przygotowała teatrzyk, w którym pokazała przedstawienie o Czerwonym Kapturku. Hubert uważnie patrzył i słuchał. Przestawienie bardzo mu się podobało.</Text>
  <Text>Na Drzewie Alfabetu mieszkały litery. Żyły szczęśliwie i były zadowolone. Lubiły się wygrzewać na słońcu i kołysać na wietrze. Pewnego razu zawierucha strąciła je z drzewa. Litery przestraszyły się. Jakiś śmieszny owad z żółtymi skrzydełkami, poradził im, aby nauczyły się tworzyć wyrazy, bo w grupie będą silniejsze. Teraz litery mogły opowiadać o wietrze, liściach i owadach, mogły wyrazić różne ważne rzeczy. Uznały, że pokój i szczęście dla wszystkich ludzi są najważniejsze na świecie.</Text>
  <Text>Szarzeją białe pola. Słoneczko ogrzewa ziemię. Pod niebem śpiewa skowronek. Z ciepłych krajów lecą dzikie gęsi. Czajki kłaniają się nowej wiośnie. Na rzekach pękają lody. W lesie zakwitła przylaszczka. Odchodzą zima i chłody. Już marzec wita nas wiosna.</Text>
  <Text>Wiosna jest radosną porą roku. Obudziły się już różne zwierzęta. Zielenią się trawa i młode drzewa. Kwitną różne wiosenne kwiaty. Łąka przypomina piękny i kolorowy dywan. Słońce jest jasne i mocniej przygrzewa. Wokół rozlegają się ptasie śpiewy.</Text>
  <Text>Przyczyną różnych chorób są zarazki. Dawniej chorym pomagał zielarz. Ziołami leczył przeziębienie. Dzisiaj chorym dzieciom pomaga lekarz pediatra. Jeśli ktoś chce być zdrowy powinien jeść owoce i warzywa, dbać o higienę, często przebywać na świeżym powietrzu i uprawiać sport.</Text>
  <Text>Dawno temu królowa Kinga uciekała przed Tatarami. Rzuciła za siebie różaniec, grzebień i wstążkę. Za uciekającymi wzniosły się góry Pieniny. Na stokach gór wyrósł gęsty bór. Wstążka zamieniła się w srebrzystą rzekę Dunajec. Dworzanie i królowa zostali uratowani.</Text>
  <Text>Słońce majowe coraz mocniej grzeje. Ogrodnicy grabią, przekopują i nawożą grządki. W ogródkach warzywnych wkrótce wyrosną rzodkiewki, ogórki, buraki, sałata, groch, pietruszka. W ogródkach kwiatowych zakwitną bzy, tulipany, żonkile, konwalie. Roślinom zagrażają chwasty: perz i pokrzywy oraz szkodniki: mszyce i gąsienice. Sprzymierzeńcami człowieka są jeże, ropuchy, pająki i biedronki.</Text>
  <Text>Już wrzesień. Dzieci wróciły do szkoły. Wspominają wakacje. Hela i Krzyś byli nad morzem. Spacerowali po plaży, budowali zamki z piasku. Zwiedzili Gdańsk i Kołobrzeg. Hubert wyjechał nad jezioro. Spał w namiocie. Pływał żaglówką po jeziorze. Łowił z tatą ryby. Grześ wędrował po górach. Zdobył Giewont i Gubałówkę. W Zakopanem obserwował skoki narciarskie na igielicie. Wszystkie dzieci są zadowolone ze swoich wakacji.</Text>
  <Text>Krysia była na wycieczce w Krakowie. Zwiedzała Wawel, zamek, w którym kiedyś mieszkali królowie. Słuchała hejnału z wieży Kościoła Mariackiego. Podziwiała Sukiennice i kamieniczki na Starym Mieście. Była na spacerze nad Wisłą. Kupiła różne pamiątki. Wróciła zmęczona, ale wesoła.</Text>
  <Text>Warszawa jest stolicą Polski. Tutaj urzędują prezydent i premier oraz obradują sejm i senat. Dzisiaj Warszawa jest nowoczesnym miastem. Wędrując jej ulicami można zobaczyć ślady dawnej przeszłości: Stare Miasto, Zamek Królewski, Łazienki. W czasie wojny nasza stolica była zniszczona. O bohaterskiej walce Polaków przypominają różne pomniki np. Nike, Małego Powstańca, Grób Nieznanego Żołnierza. Z dziejami Warszawy związane są legendy: „Złota kaczka”, „Wars i Sawa’’, „Syrena” i „Bazyliszek”</Text>
  <Text>W lesie liściastym rosną brzozy, olchy, dęby i buki. W lesie iglastym rosną sosny, świerki, jodły i modrzewie. Jesienią kwitną wrzosy. Wśród drzew i krzewów mieszkają liczne zwierzęta, które nie lubią hałasu. Latem ludzie zbierają jagody, poziomki, maliny i jeżyny. Jesienią przychodzą do las na grzyby. Borowiki, kurki, gąski, maślaki, podgrzybki to grzyby jadalne. Muchomory są bardzo ładne, ale trujące. Zimą las otuli śniegowa pierzynka.</Text>
  <Text>Nastała jesień. Różnokolorowe liście ozdabiają drzewa. W lasach kwitną fioletowe wrzosy. Jarzębina przystroiła się w czerwone korale. W sadach dojrzewają pyszne owoce: jabłka, gruszki i śliwki. Bociany i żurawie odlatują do ciepłych krajów. Wiewiórki zbierają orzeszki na zimę. W słońcu błyszczą nitki babiego lata. Nadchodzi październik</Text>
  <Text>Dzieci lubią podróże. Krzyś najbardziej lubi podróżować samochodem. W tym roku był z rodzicami w Krakowie. Grześ płynął promem do Szwecji. Hania i Jaś jechali pociągiem z Łodzi do Kołobrzegu. Karol i Klaudynka lecieli samolotem do Hiszpanii. Na lotnisku panował duży hałas. Każdy pasażer miał odprawę bagażową i paszportową. Kasia marzy o tym, żeby popłynąć w rejs po morzach i oceanach a Robert woli lot helikopterem</Text>
  <Text>Ciocia Hania zawołała Krysię i Józika. Dzieci włożyły kożuszki i wyszły na dwór. Na ciemnym niebie lśniły gwiazdy. Prószył śnieg. Mróz szczypał w nosy i w uszy. Ogród wyglądał jak pałac królowej zimy. Gałązki olchy przystroiła sadź. Trzciny nad stawem srebrzyły się od szronu. Dzieci były zachwycone.</Text>
  <Text>W szkole jest duży hałas. Na przerwie dzieci piją herbatę, jedzą chleb z twarogiem a na deser herbatniki. Po dzwonku, robi się tak cicho, że słychać brzęczenie muchy. Wszyscy są w klasie. Uczą się jak poprawnie napisać wyrazy: bohater, hak, duh, zuch, wahadło, choinka, hamulec, Chiny. Lekcje kończą się o godzinie dwunastej. Wtedy przez radio słychać hejnał. Halina odwiedzi chorą koleżankę. Później będzie huśtać się na huśtawce i bawić się z Honoratą</Text>
</Texts>